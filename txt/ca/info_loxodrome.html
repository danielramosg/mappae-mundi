
<h2>Loxodroma</h2>

<figure style="float:right;">
<img src="./txt/common/loxodrome.svg">
<figcaption>Una loxodroma, o línia de rumb.</figcaption>
</figure>

<h3>La línia de rumb</h3>

<p>La principal refèrencia per a orientar-nos a la Terra és la direcció de l'eix Nord-Sud. Fent servir els estels o (amb certa precisió) una brúixola, és fàcil trobar la direcció del Nord. Aquesta direcció fixa amb respecte del Nord s'anomena <i>rumb</i>, es mesura per l'angle anomenat <i>azimut</i>, i la línia que descriu s'anomena <i>loxodroma</i>.</p>

<p>Les loxodromes són les rutes més fàcils de seguir, però en general no segueixen el camí més curt. Si seguim qualsevol loxodroma no perpendicular al Nord, començarem a donar voltes a la Terra en una espiral cap al pol Nord o Sud. Aquestes espirals donen infinites voltes entorn dels pols, aproximant-se asimptòticament però mai arribant a ells. No obstant això, la longitud d'aquestes línies és finita, i és igual a la longitud del meridià (20 000 km) dividit pel cosinus de l'azimut.</p>

<p>El primer tractat matemàtic de les loxodromes fou escrit pel matemàtic portuguès Pedro Nunes al voltant de 1537. Nunes va advertir l'aparença d'espiral de les loxodromes, que prop dels pols és aproximadament una espiral logarítmica. Sota una projecció estereogràfica polar, les loxodromes són exactament espirals logarítmiques.</p>

<figure style="float:left;">
<img src="./txt/common/roseta_nunes.jpeg">
<figcaption>Dibuix de loxodromes de Nunes (1537).</figcaption>
</figure>

<p>Nunes va proposar diversos mètodes per a representar aproximadament les loxodromes com a línies rectes, però va ser el cartògraf flamenc Gerardus Mercator qui en 1569 va ser capaç de dibuixar un mapa del món que rectifica les loxodromes, fent servir la projecció que avui porta el seu nom. Potser de manera sorprenent, Mercator va produir el seu mapa de manera heurística, dècades abans de la descripció dels logaritmes per l'escocès John Napier (en 1614), necessaris per a escriure les fórmules exactes de la projecció.</p>


<ul>
<li>Sel·lecciona l'<b>eina loxodroma</b> i fes clic a dos punts del mapa. Obtindràs la loxodroma que els uneix y la longitud d'aquest camí.</li>
</ul>