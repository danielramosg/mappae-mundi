<h2>Geodèsica</h2>

<figure style="float: right;">
<img src="./txt/common/geodesic.svg">
<figcaption>Una línia geodèsica, o un cercle màxim.</figcaption>
</figure>

<h3>La línia més curta</h3>

<p>Una <i>geodèsica</i> és el camí més curt entre dos punts de la Terra. Aquest camí no pot ser una línia recta perquè no podem travessar l'interior de la Terra, estem limitats a moure'ns sobre la superfície del planeta. Igualment, si comencem a moure'ns endavant una gran distància, no podem seguir una línia recta llevat que fem servir alguna mena de nau espacial.
</p>

<p>Si comencem a caminar (o navegar) cap endavant en qualsevol direcció, sense girar ni a esquerra ni a dreta, descriurem una circumferència i final farem una volta al voltant de la Terra. Ens anirem "allunyant" fins la meitat del viatge, quan arribarem a les antípodes del nostre començament, i continuarem "tornant" per l'altra banda. Aquesta circumferència s'anomena <i>cercle màxim</i>, perquè té el radi més gran possible (el radi de la Terra). Les nostres antípodes són el punt més allunyat de nosaltres, en qualsevol direcció. Els arcs (menors de mig cercle) d'un cercle màxim són precissament les geodèsiques, i la seva longitud dóna la distància entre els punts que uneix.</p>

<p>En teoría, per a tota parella de punts de la Terra podem construir la geodèsica que els uneix, és aquella que es troba a la intersecció del pla que conté aquests dos punts i el centre de la Terra amb la superfície de l'esfera. Tanmateix, fer això a la pràctica requereix de tècniques complexes d'orientació y posicionament, i ha estat un gran repte per a la humanitat durant segles.</p>

<ul>
<li>Sel·lecciona l'<b>eina geodèsica</b> i fes clic a dos punts del mapa. Obtindràs la geodèsica que els uneix i la distància entre ells.</li>
</ul>

